---
title: Blog
layout: page
---
# 📣 **ចង់ឲ្យមនុស្សឃើញពាណិជ្ជកម្មបានច្រើនដង តើគួរធ្វើដូម្តេច?**

អាជីវកម្មជាច្រើនបានធ្វើការចំណាយប្រាក់ប្រចាំខែដើម្បីធ្វើការផ្សព្វផ្សាយពាណិជ្ជកម្មនៅលើប្រព័ន្ធសង្គមពេញនិយម ហ្វេសប៊ុគ យ៉ាងណាមិញគោលបំណងចម្បងធំៗរបស់ពួកគាត់គឺការចង់ឲ្យមនុស្សស្គាល់ពី ម៉ាកសញ្ញា អាជីវកម្ម ផលិតផល និង សេវាកម្មរបស់ខ្លួន ដើម្បីបង្កើនការលក់តាមរបៀបផ្សេងៗ។

បើសិនជាអាជីវកម្មរបស់អ្នក ទើបចាប់ផ្តើមធ្វើទីផ្សារឌីជីថល ហើយមានបំណងចង់ឲ្យក្រុមអតិថិជនគោលដៅ ចាប់អារម្មណ៏ និង ចងចាំ ម៉ាកសញ្ញានៃអាជីវកម្មរបស់អ្នកនោះ អ្នកអាចធ្វើការផ្សព្វផ្សាយ (ប៊ូស) តាមរយៈ ហ្វេសប៊ុគ ដោយជ្រើសរើស 𝗥𝗲𝗮𝗰𝗵 𝗖𝗮𝗺𝗽𝗮𝗶𝗴𝗻 𝗢𝗯𝗷𝗲𝗰𝘁𝗶𝘃𝗲 ដោយសារតែ 𝗥𝗲𝗮𝗰𝗵 𝗖𝗮𝗺𝗽𝗮𝗶𝗴𝗻 𝗢𝗯𝗷𝗲𝗰𝘁𝗶𝘃𝗲 នេះអនុញ្ញាតឲ្យអ្នកចំណាយលុយប៊ូសតិចហើយអាចមានមនុស្សច្រើននាក់ឃើញពាណិជ្ជកម្មរបស់អ្នកឲ្យបានច្រើនដង។

ហើយលក្ខណៈពិសេសនៃ 𝗥𝗲𝗮𝗰𝗵 𝗖𝗮𝗺𝗽𝗮𝗶𝗴𝗻 𝗢𝗯𝗷𝗲𝗰𝘁𝗶𝘃𝗲 គឺការដែលអ្នកអាចកំណត់ចំនួនដងនៃការមើលឃើញពាណិជ្ជកម្មរបស់អ្នកក្នុងមួយសប្តាហ៏សម្រាប់មនុស្សម្នាក់។

ឧទាហរណ៏ អ្នកមានប្រូម៉ូសិនថ្មីសម្រាប់សប្តាហ៏នេះ អ្នកចង់ឲ្យមនុស្សច្រើនដឹងអំពីប្រូម៉ូសិននេះ អញ្ចឹងអ្នកអាចធ្វើការផ្សព្វផ្សាយតាមរយៈ 𝗥𝗲𝗮𝗰𝗵 𝗖𝗮𝗺𝗽𝗮𝗶𝗴𝗻 𝗢𝗯𝗷𝗲𝗰𝘁𝗶𝘃𝗲 ហើយធ្វើការកំណត់ចំនួនដងនៃការឃើញពាណិជ្ជកម្ម ដោយក្នុងមនុស្សម្នាក់គួរតែឃើញ ពីរដង ក្នុងមួយថ្ងៃ ក្នុងរយៈពេលមួយសប្តាហ៏។

តែជាការរំលឹក អ្នកពុំគួរធ្វើការកំណត់ចំនួនដងនៃការឃើញពាណិជ្ជកម្ម ច្រើនដងពេកនោះទេ ព្រោះវាអាចធ្វើឲ្យអ្នកដែលឃើញពាណិជ្ជកម្មមានភាពធុញទ្រាន់ ហើយធ្វើការ hide ឬ report ពាណិជ្ជកម្មរបស់អ្នក ដែលវាអាចប៉ះពាល់ដល់គុណភាពនៃពាណិជ្ជកម្ម និង ផេករបស់អ្នក។



